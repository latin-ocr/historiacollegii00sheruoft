8 maroam

reges orto, et debellato mox Thuringorum ref-re, Rhade-
gundis inter alia opima belli spolia in Lotharii Francorum
Regis (Filii 4⁰ Clodovei 1¹¹²* inter Gallos regis Christiani)
sortem venit. ·

Lectissima mehercule puella, digna quae (Paulo AEmilio
judice p. 10.) vel unica belli merces petereetur. Natione
erat barbara, aetate tenera, religione vero Christiana mox
instituta, et viro demum matura regi Lothario, invita licet,
desponsatur. Verum regina licet jam facta, pompam aulicam
adeo despecatui habuit, et jejuniis, precibus, eleemosynis
adeo se totam addixit, et inter aulicos, vitam adeo per
omnia asceticam instituit, ut jugalem monacham potius
quam reginam duxisse Lotharium aulici joco dicerent,
neque quidem a vero dictum prorsus abhorrebat.

Siquidem non ita multo post Rhad. maritali toro se clam
subducens, Novionum venit, et deposito juxta istius Ec-
clesiae altare regali apparatu, coram Menandro Episcopo
votum nuncupavit, vestemque suscepit religiosam. Tandem
licentia a Lothario rege impetrata, (Menard. conc. Reg.
p. 670) ἰη urbe Pictaviensi abatiam S. Crucis regulis S.
Caesarii subjectam condidit, conditamque dotavit, et ibidem
abatissa professa est, usque dum circa an. 1190. diem supre-
mum clausit. Haec nempe est illa Rad.. quam Batonius et
Centuriatores Magd. celebrant, duni hujus reginae mo-
nachae vitam e Venantio Fortunato (qui in ejus laudem
epigrammata composuit) ex Bandonia moniali, S. Rad.
consorore, (quae ejus gesta recensuit), et ex Gregorio demum
Turonensi, qui illi suprema persolvebat, fusius describunt, e
quibus scriptoribus inter se collatis hanc Rad. historiolam
excerpimus. Haec inquam est illa nobiliss. foemina, cujus
a pompa curiali in cellulae augustias recessum, cujusque vitae
monasticae severiorem disciplinam, laudabant plures, et in
tantum mirabantur omnes, ut a gloria mundana spernenda
nomine gloriosae virginis ubique inclaruit, quamque vivam
omnes depraedicabant tandem fato mox functam adorabant.

