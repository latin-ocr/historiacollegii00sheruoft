42 msroam

Eliensis canonicus, rector ecclesiae donativae de Emneth in
insul& Eliensi, regiae Majestatis a sacris, in hujus collegii
praefecturam inductus erat 13 calend. April. 1662, quo
etiam anno rector ecclesiae de Cunnington in Com. Cant.
instituebatur.

Verum radices inter nos vix dum egerat, cum ad solum -

natale, nuper impinguatum, instante vere transferebatur, et
cathedram S. Petri non tam primatus desiderio motus, quam
Reverendi patris voluntati obtemperans, conscendebat. Sic
palma, iniquitate temporum durius in Petrensi horto pressa,
altius enitens, eadem inter pomaria caput demum extulit.

Dum inter nos commoratus est, sacellum collegii sacrilegii
manu turpiter violatum ornari curavit εὐσχημόνως καὶ θεοπρε-
πῶς, altare sc. Domini instauravit, serico apparatu mensam
illam sacram stravit et peripetasmatis sericis circumduxit.
Dimisso collegio dimisit etiam rectoriam de cunnington, in-
stitutus in rectoriam de Teversham et in rectoriam de Barley
in Com. Hertford.

Vir quidem Musis clarissimus, poema edidit, quod Mu·
sarum filii manibus suis dudum versarunt, Psyche dictum:
poema inscribitur Francisco Beaumont, in nonnullis exem-
plaribus, incuria impressoris, author autem erat Josephus:

Hos hic versiculos fecit, tulit alter honores.

Tractatum insuper edidit, contra novitia quaedam dog·
mata domini Henrici Mori3 ex quo discat lector, quantus
sit theologus, et quam germanus ecclesiae Anglicanae filius.

Et jam tandem post tot annorum curriculum, anhelo cursu
emensum, liceat pedem probe lassum, eo unde primum mo-
vere coeperat referre, et ibidem sistere.

19. Edmundus Boldero, S.T.P. dictae auloe socius, in
Burgo S. Edmundi Suffolc. in agro natus, in ecclesia S.
Laurentii Gippovicensis olim concionator, rector de Har—
kested in eodem Com„ mandato et collatione Mathaei epis-
copi praedicti, hujus collegii undevicesimus et ultimus qui
hactenus eo titulo floruit custos, sexto cal. Maii 1663, in-

ductus erat.

