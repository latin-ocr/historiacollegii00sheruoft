comazon Jnsu CANTABmmAE. 3

fuisse disertis verbis scribit ; verum vir utcunque bene doctus,
historicus tamen ut erat plane rapsodus, hic crasse erravit.
Malcolmum enim 4, non ante annum 1154 regnare caepisse
testantur Scriptores Angl. Holingsh. p. 185, et Rad. Brokes,
p. 255, eundemque obiisse an. 1165, inter Latinos testantur
P.Virgilius, l. 13, et Rog. Hoveden, p. 282, qui etiam duos
cometas, tanti principis obitas prodromos, eo anno appa-
ruisse narrat. His quoqne inter Scotos succenturiantur J o.
Major, l. 4, cap. 4, et Buchananus‚ lib. 7, qui insuper
addit Malcolmum 25 aetatis anno (qni retro numerando, in
an. Domini 1140 incidit) diem obiisse.

Quisquis sane Math. vel Westmon. vel Paris, Tho. Wal-
singham, Rad. de Diceto, J ohannem de Brompton, aliosque
istorum temporum scriptores antiquiores et probatiores con-
sulerit, is facile deprehendet eos omnia gesta Malcolmi 4.
in istud temporis intervallum, quod ab an. 1154 ad an. 1165,
continuo decurrit, uno ore pariter rejicere. Hos autem ego
omnes eo cumulatius appello testes, omni exceptione majores,
quo facilius Funerum hujus erroris hac in parte convincam.
Si enim Malcolmus 4 non ante an.ll54 regnare coepit, etiam
nec an. 1140 natus fuerit, dic sodes mi lepidiss. Fullere, qui
Prioratum S. Rhad. an. 1133 condiderit. Ex dictis ergo,
intra an. 1154 et 1165 per Malcolm. conditum fuisse con-
stat, de ipso autem fundationis anno praecise loquendo nihil
constat.

Buchananum si audiamus, Malcolmus noster juvenis ad-
modum vir regnare coepit, et regni sui initio arduis negotiis
domi, viZ. seditionibus,foris bellis implicitus fuit, quo minus
negotio Religionis promovendo statim vacaret. Cum enim
David Male. avus, velut alii volunt, Henricus ejus pater, et
post illum Male. comes erat Hunting. etiam et Cantabr.,
dicente Seldeno Tit. Hon. p. 650, sub hoc titulo, Henrico
2⁶⁰. Angl. regi tanquam domino suo ligio homagium debuit,
quod etiam et praestitit, non verbis modo sed reapse, dum

Henrico in expeditione Tholosana comitem se adjunxit.
Β 2

