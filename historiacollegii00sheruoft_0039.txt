coLLEGu Jusu cAN‘rAsmGtAE. 27

modo socii primitus instituti, secundum sententiam nostram
superius latam, statuantur, necessum est, ut 18 numeremus,
praeter enim illos quinque socios, a fundatione positos, un—
decim alios postea fundatos fuisse probavimus.

Ex supradictis itaque firmiter concludimus 17 socios fun-
datos fuisse, quod autem hodie non nisi 16 numeravimus, id
statuto per visitatores reginae Elizabethae facto tribuen-
dum est.

Quod ad scholares, numero erant octo, definiente J acobo
episcopo cap. 3 et 4. Capite priori quatuor constituit pue-
ros in grammatica et dialectica instructos, quorum unum in
organistam, seeundum in sacristam, tertium in bibliotistam,
quartum in janitorem designat.

Capite sequenti, quatuor alios pueros instructos in cho-
ristas ordinat. Hunc numerum octonarium confirmat Ni-
cholaus stat. cap. 9, quibus Andreas duos, ut diximus,
Roystonus custos ante tempora Elizabethae 7 addidit.
Adeo scholarium et sociorum numerus erat tunc temporis
plane aequalis, verum praedictos Eliz. visitatores, eodem
statuto supra citato, discipulorum numerum, ad 15 redux-
erunt. Quibus autem accedunt tres postea fundati, quorum
unum magistro Marshall, duos dominae Joannae Price tri-
buimus.

Adeo ut hodie collegium J esu, magistrum sive custodem,
et 16 socios, et 28 scholares, a fundatione alat.

Quidam Joannes Sikes hujus collegii an. 1578 alumnus,
A.M., rector postea de Kirton in agro Notinghamensi, annuum
reditum 40211, e terris suis juxta Wakefield in Com. Ebor.
exeuntem, ad unum scholarem sustentandum, una cum
bibliotheca sua legavit. Verum dicta pensione nunquam
hactenus collegio numerata, ejus donationem inter schola-
rium fundationes non retulimus.

Post sociorum et scholarium fundationes, libet ascribere
et illam, quam sub Henrico 8'⁰‚ J oannes Batemanson LL.D.
posuit de uno praelectore theologico in collegio habendo.

