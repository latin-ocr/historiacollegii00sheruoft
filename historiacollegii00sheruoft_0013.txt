HISTORIA GOLLEGII J ESU

CANTABRIGIAE.

Reliqua> Stae Radegundis sive Fragmenta quaedam
Historiae Prioratzts.

QUAEMADMODUM e casis vilioribus et paupertinis tuguriis, in
humiliorem villam coeuntibus, urbes nominatissimae decursu
temporis excreverint, in quibus rudes incultique pagani in
cives urbanos, in praetores, consulesque evaserint, haud ab·
simili prorsus ratione, e tenuioribus ludis literariis, et
grammaticorum, rhetorumque gymnasiis illustriores philo-
sophorum scholae gradatim extiterint, in quibus ex abce-
dariis principiis alumni feliciter proficienteS, in A. M.
numerum, in linguarum scientiarumque professorum or-
dinem adscribebantur. Quin et Cantabrigiam urbem ab
ultima antiquitate musis dicatam ex angustioribus studen-
tium hospitiis et conductiliis aedibus, ex obscurioribus
monachorum caenobiis, in elegantiores et augustiores Col—
legiorum fabricas instauratam et ex Colle-giis inter se
sociatis, in Academiam longe celeberr. efformatam sensim
inclaruisse satis notunt qui Caium doctiss. aliosque sive
rerum Anglicarum sive Academicarum scriptores, vel primiS‚
quod aiunt, labiis degustarunt.

B

